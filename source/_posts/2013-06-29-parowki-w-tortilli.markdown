---
layout: post
title: "Parówki w tortilli"
date: 2013-06-29 20:26
comments: true
categories: Vegan
---
{% img /images/post_images/parowki_w_tortilli.jpg  %}

I oto prawdziwy start mojego bloga. Pierwszy przepis mógł być tylko jeden. Ledendarne, kultowe w pewnych kręgach --
parówki w tortilli. Esencja jedzenia dla geeków. Potrawa już nawet nie jednogarnkowa, ale zerogarnkowa. Można
przygotować praktycznie wszędzie. A co najważniejsze -- wystarczy 2 minuty i już możemy jeść. Idealne żeby posilić się w
trakcie programowania, ale nie tracić zbyt dużo czasu na gotowanie. To jest to, czego każdy geek chce. Zjeść, zapomnieć,
zaprogramować. Nie trzeba później zmywać. Potrawa idealna.

<!--more-->

Swoją drogą to jest to potrawa nieco zainspirowana nieodżałowanym blogiem [Smak i
wygoda](http://smakiwygoda.blogspot.com). Jestem fanem radykalnego kuchennego minimalizmu i bardzo żałuję, że już nie
piszą. Chociaż jeden z autorów SiW był zdegustowany gdy mu powiedziałem, że parówki w tortilli je się na zimno (bez
podgrzania) i na sucho (bez keczupu). Może jednak było w tym wszystkim więcej hipsterskiej pozy, niż trve kuchennego
minimalizmu...

Ale dośc gadania, oto...

## Przepis!
### Składniki
+ 4 parówki sojowe (najlepiej zimne, prosto z lodówki)
+ 4 tortille

### Przygotowanie
Parówkę zawiń w tortillę. Smacznego.
